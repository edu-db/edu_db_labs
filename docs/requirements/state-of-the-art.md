# Аналіз предметної області

## Вступ
У даній роботі розглянемо потрібні для системи організації та управління опитуваннями експертів iнформацiйнi об'єкти, зв’язки між ними, їх характеристики, та опишемо їх термінологію. Проведемо аналіз концептуальних вимог та безпосередньо розглянемо різні підходи до вирішення поставленого завдання. Також проведемо порівняльну характеристику вже існуючих засобів для точного розуміння того, що треба покращити у розроблювальній системі. На основі проведеного аналізу сформуємо модель роботи власної системи організації та управління опитуваннями експертів.

## Основні визначення

### Експерт

<mark>Експерт</mark> (від лат. expertus — досвідчений) — висококваліфікований спеціаліст, який має вищу освіту, відповідну кваліфікацію і професійні знання з питань, що досліджуються, виконує службові обов'язки, пов'язані з провадженням діяльності у відповідній галузі, безпосередньо проводить експертизу та несе персональну відповідальність за достовірність і повноту аналізу, обґрунтованість висновків відповідно до завдання на проведення експертизи.
[<sup>1</sup>](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82)

#### <span style= "text-decoration:underline;"> Експертний потенціал </span>
Основними показниками екпертного потенціалу є:[<sup>1</sup>](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82)
- Високий рівень інтелекту
- Значний досвід роботи
- Визнання колег
- Активна наукова діяльність
- Існування публікацій у престижних виданнях
- Престижна освіта
- Високий особистий статус


### Експертне опитування

<mark>Експертне опитування</mark> – це метод збору інформації, заснований на думках про будь-яке явище чи процесі групи компетентних фахівців, які називаються експертами.

<mark>Основне призначення</mark> експертного опитування: виявлення найбільш істотних, важливих аспектів досліджуваної проблеми, підвищення надійності, достовірності, обгрунтованості інформації, висновків і практичних рекомендацій завдяки використанню знань і досвіду експертів.

<mark>Область застосування</mark> експертного опитування: може бути використане при вивченні всіх сфер діяльності; в діагностиці, в оцінці станів соціального об’єкта, нормуванні, проектуванні, прогнозуванні, у прийнятті рішень.
[<sup>2</sup>](https://studfile.net/preview/5456986/page:6/)


### Види експертного опитування

#### <span style= "text-decoration:underline;"> За ступенем взаємодії експертів: </span>
**Індивідуальне:**
опитування експертів проводиться окремо, експерти не знають про позиції інших фахівців і можуть навіть не знати, що інші фахівці теж опитуються. Мета – отримання індивідуальних думок експертів максимально очищених від стороннього впливу.

**Індивідуально-колективний (метод Дельфі):**
Спочатку кожен експерт дає окрему оцінку досліджуваного явища; після чого проводиться оцінка думок експертів і кожному експерту повідомляють усереднену оцінку висловлених думок. Далі експертам знову пропонують оцінити досліджуваний об'єкт з урахуванням усередненої оцінки. Експерти можуть переглянути початкову оцінку чи обґрунтувати свою точку зору, відмінну від загальної думки. Ця процедура повторюється до тих пір, доки оцінки не зблизяться на стільки, що середня з них може вважатися достатньо надійною, а розкид думок не знизиться до мінімуму. Зазвичай, необхідний рівень згоди досягається за 2-3 туру.

#### <span style= "text-decoration:underline;"> За ступенем відкритості: </span>
**Очне:**
Це особиста зустріч та бесіда з експертами. Недоліком очного опитування є великі затрати праці та часу як з боку дослідника, так і експертів. Необхідність тривалої участі в експертизі зазвичай викликає невдоволення з боку експертів. Крім того, при очному опитуванні можуть виникати небажані спотворення інформації внаслідок психологічного впливу дослідника на експерта.

**Заочне:**
Відбувається розсилка анкет експертам поштою. Його переваги – простота та дешевизна. Однак надійність отриманих даних може бути нижче, ніж при очному опитуванні, оскільки деякі питання експерт може неправильно витлумачити, а деякі взагалі не дати відповіді.[<sup>3</sup>](https://studfile.net/preview/5456986/page:6/)


### Анкетування

<mark>Анкета</mark>  — структурно організований набір запитань, кожне з яких логічно пов'язане з основною метою дослідження, отримання інформації відбувається шляхом опитування респондентів. Використовується при проведенні соціологічних, політичних, психологічних, маркетингових досліджень для оцінки поточної ситуації або визначення перспектив розвитку досліджуваних процесів.

<mark>Анкетування</mark> — вид опитування, в ході якого використовується друкована чи електронна анкета як комунікаційний засіб звʼязку між дослідником та респондентом; оперативний метод збирання первинної інформації про субʼєктивні та обʼєктивні аспекти суспільного та індивідуального життя.[<sup>4</sup>](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F#:~:text=%D0%90%D0%BD%D0%BA%D0%B5%D1%82%D1%83%D0%B2%D0%B0%CC%81%D0%BD%D0%BD%D1%8F%20%E2%80%94%20%D0%B2%D0%B8%D0%B4%20%D0%BE%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F%2C%20%D0%B2%20%D1%85%D0%BE%D0%B4%D1%96,%D0%B0%D1%81%D0%BF%D0%B5%D0%BA%D1%82%D0%B8%20%D1%81%D1%83%D1%81%D0%BF%D1%96%D0%BB%D1%8C%D0%BD%D0%BE%D0%B3%D0%BE%20%D1%82%D0%B0%20%D1%96%D0%BD%D0%B4%D0%B8%D0%B2%D1%96%D0%B4%D1%83%D0%B0%D0%BB%D1%8C%D0%BD%D0%BE%D0%B3%D0%BE%20%D0%B6%D0%B8%D1%82%D1%82%D1%8F.)


### Види запитань в анкетах

#### <span style= "text-decoration:underline;"> 1. За змістом:</span>
- особистісні (стать, вік, професія, освіта і тд);
- про факти свідомості (думки, враження, судження, мотиви і тд);
- про факти поведінки (результати діяльності, вчинки, дії і тд).

#### <span style= "text-decoration:underline;"> 2. За формою відповідей:</span>
- закриті (містять повний набір можливих варіантів відповіді):
    + дихотомічні (відповіді так/ні)
    + поліваріативні (є декілька варіантів відповіді)
    + шкальні (наприклад, повністю згоден/згоден/частково згоден/не згоден)
    + табличні
- напівзакриті (містять певні варіанти відповіді, але можна також внести власну);
- відкриті (передбачають самостійну та розгорнуту відповідь респондентів).

#### <span style= "text-decoration:underline;"> 3. За сформованістю запитання:</span>
- прямі (спрямовані на безпосереднє та відкрите отримання інформації від респондентів);
- непрямі (пов'язані з використанням якоїсь уявної ситуації, яка дозволить приховано дізнатись певну інформацію)

#### <span style= "text-decoration:underline;"> 4. За функціями:</span>
- інформаційні (основні);
- фільтри (використовують у випадку, якщо потрібно зібрати інформацію не від усіх респондентів, а від певної категорії);
- контрольні (дають можливість уточнити правильність відповіді респондента).
[<sup>5</sup>](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0)


### Класифікація анкетувань

#### <span style= "text-decoration:underline;"> Залежно від кількості опитуваних: </span>
- індивідуальне — одноразове опитування одного респондента;
- групове — одночасне опитування колективу, групи людей;
- аудиторне — організаційно-методичний різновид групового анкетування, що полягає в одночасному заповненні анкет спеціально відібраною групою людей, зібраних в одному приміщенні (аудиторії) у чіткій відповідності до правил вибіркової процедури;
- масове — одноразове опитування від 100 до тисяч респондентів.

#### <span style= "text-decoration:underline;"> За способом розповсюдження анкети: </span>
- роздаткове — анкету вручає і забирає у респондента анкетер;
- поштове — анкету розсилають респондентам поштою;
- пресове — анкету друкують у газеті або журналі;
- онлайн-анкетування — анкету розміщують на інтернет-ресурсі для заповнення її в режимі реального часу.

#### <span style= "text-decoration:underline;"> За формою спілкування анкетера і респондента:</span>
- очне — респондент заповнює анкету у присутності анкетера;
- заочне — анкети роздають респондентам, котрі заповнюють їх самостійно і віддають анкетеру в призначений термін.

#### <span style= "text-decoration:underline;"> За повнотою охоплення респондентів: </span>
- суцільне — опитування всіх представників вибірки;
- вибіркове — опитування частини вибірки. [<sup>6</sup>](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)


### Етапи Анкетного опитування

<mark>Етап перший:</mark> визначення теми, формування програми дослідження; розроблення анкети; проведення навчання анкетерів; організація пілотажного (пробного) опитування; внесення коректив у програму та анкету; розмноження анкети.

<mark>Етап другий:</mark> відпрацювання організаційно-методичних аспектів анкетування: конкретизація місця і часу проведення, попереднє інформування опитуваних про завдання та використання результатів, визначення порядку централізованого збирання заповнених анкет.

<mark>Етап третій:</mark> проведення анкетування та збирання первинної інформації; підготовка зібраних даних до оброблення (кодування відкритих питань, вибракування непридатних анкет); математико-статистичне опрацювання отриманих даних за допомогою спеціальних комп’ютерних програм: EXCEL, SPSS, STATISTIKA, VORTEX, ІNTERRO-SL, POLY ANALYST та ін.

<mark>Етап четвертий:</mark> аналіз результатів анкетного опитування; підготовка та обговорення попереднього й підсумкового звітів; презентація результатів анкетування та вироблення на їх основі відповідних рекомендацій.
[<sup>7</sup>](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)


### Аналіз результатів опитування експертів

#### <span style= "text-decoration:underline;"> Основні етапи обробки експертних оцінок: </span>
- визначення компетенції експертів;
- визначення узагальненої оцінки;
- побудова узагальненого ранжування об'єктів у разі кількох оцінюваних об'єктів чи альтернатив;
- визначення залежностей між ранжуваннями;
- оцінка узгодженості думок експертів. За відсутності значної узгодженості експертів необхідно виявити причини неузгодженості (наявність груп) та визнати відсутність узгодженої думки (нікчемні результати);
- оцінка помилки дослідження;
- побудова моделі властивостей об'єкта (об'єктів) з урахуванням відповідей експертів (для аналітичної експертизи);
- підготовка звіту (із зазначенням мети дослідження, склад експертів, одержана оцінка та аналізу результатів).
[<sup>8</sup>](https://buklib.net/books/26573/)


### Методи обробки експертної інформації

<mark>Методи обробки експертної інформації</mark> — сукупність методів для обробки отриманих результатів згідно методу експертних оцінок.

#### <mark> Основні методи обробки експертної інформації </mark>

#### <span style= "text-decoration:underline;"> Експертне ранжування: </span>
Ранжування застосовується у випадках, коли неможлива або недоцільна безпосередня оцінка. При цьому "ранжування об'єктів містить лише інформацію про те, який з об'єктів кращий, і не містить інформацію про те, наскільки або у скільки разів один об'єкт переважає інший.

#### <span style= "text-decoration:underline;"> Метод простого ранжування: </span>
Метод полягає в тому, що експерти розташовують об'єкти ранжування (наприклад, критерії) в порядку зниження їх значущості (для альтернатив це спадання переваги).

#### <span style= "text-decoration:underline;"> Метод безпосередньої оцінки: </span>
Метод полягає у віднесенні оціненого об'єкта до певного значення за оціночною шкалою (в присвоєнні об'єкту оцінки балів в певному інтервалі). Наприклад, оцінка від 0 до 10 згідно із перевагою по якійсь ознаці або їх групі (наприклад, альтернативі — за перевагою, критерію — за значущістю, фактором зовнішнього середовища — по впливу, проблемі — за пріоритетністю рішення).
Для подальшої обробки отримані оцінки можуть бути пронормовані, тобто їх сума може бути приведена до одиниці шляхом ділення кожної оцінки на їх загальну суму. Для наочності і зручності обробки (здійснення вибору ОПР) оцінки можуть бути переведені в ранги. Максимальній оцінці при цьому відповідає найвищий ранг, тобто 1, а мінімальний — n(при n — кількості оцінених об'єктів).
При оцінці об'єкта за кількома параметрами (наприклад, при оцінці альтернатив за кількома критеріями) сумарна оцінка об'єкта проводиться наступним чином.
1) Експерти виносять судження про вагу параметрів (наприклад, про ваги критеріїв) і оцінки об'єкта згідно всіх параметрів (наприклад, оцінки альтернатив за критеріями).
2) Аналітики обробляють отримані оцінки. Обчислюють нормалізовану вагу параметрів (наприклад, критеріїв) за формулами середнього арифметичного, середнього геометричного або середньозваженого.
Потім комплексні оцінки нормалізують.

#### <span style= "text-decoration:underline;"> Метод парних порівнянь: </span>
Метод полягає у визначенні переваг елементів, розташованих у лівому стовпчику, над елементами, розташованими у верхньому рядку. При цьому складається матриця, по рядках і стовпцях якої розташовують порівнювані об’єкти. [<sup>9</sup>](https://uk.wikipedia.org/wiki/%D0%9C%D0%B5%D1%82%D0%BE%D0%B4%D0%B8_%D0%BE%D0%B1%D1%80%D0%BE%D0%B1%D0%BA%D0%B8_%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE%D1%97_%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%97#:~:text=%D0%9C%C3%A9%D1%82%D0%BE%D0%B4%D0%B8%20%D0%BE%D0%B1%D1%80%C3%B3%D0%B1%D0%BA%D0%B8%20%D0%B5%D0%BA%D1%81%D0%BF%C3%A9%D1%80%D1%82%D0%BD%D0%BE%D1%97%20%D1%96%D0%BD%D1%84%D0%BE%D1%80%D0%BC%C3%A1%D1%86%D1%96%D1%97%20%E2%80%94%20%D1%81%D1%83%D0%BA%D1%83%D0%BF%D0%BD%D1%96%D1%81%D1%82%D1%8C,%D1%80%D0%B5%D0%B7%D1%83%D0%BB%D1%8C%D1%82%D0%B0%D1%82%D1%96%D0%B2%20%D0%B7%D0%B3%D1%96%D0%B4%D0%BD%D0%BE%20%D0%BC%D0%B5%D1%82%D0%BE%D0%B4%D1%83%20%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8%D1%85%20%D0%BE%D1%86%D1%96%D0%BD%D0%BE%D0%BA.)


### Оцінка ступеня узгодженості думок експертів

Після того, як експертне опитування проведене, необхідно обробити та проаналізувати отриману від них інформацію.

Якщо експерт може порівняти і оцінити можливі варіанти дій, приписавши кожному їх певне число, вважається, що він має певної системою переваг. Уподобання експерта можуть бути задані на різних шкалах: номінальній, порядковій, інтервальній. Залежно від того, за якою шкалою задані ці переваги, експертні оцінки містять більший або менший обсяг інформації і мають різну здатність до математичної формалізації.

#### <span style= "text-decoration:underline;"> Метод бальних оцінок </span>
Цей метод передбачає використання бальної шкали, межі якої визначені та відомі експертам.

Переваги:
- простота визначення групових оцінок об'єктів після проведення експертизи;
- можливість враховувати компетентність експертів;
- можливість аналізу за допомогою як кількісних, так і якісних методів, що дозволяє порівняти результати. Якщо висновки збігаються, то можна констатувати, що вони достовірні і базуються на матеріалі експертизи, а не на методах обробки даних.

Недоліки:
- труднощі з отриманням об'єктивних початкових оцінок;
- не завжди раціонально розділяти оцінку об'єкта на окремі складові за певними ознаками (частинами);
- трудомістка робота.


#### <span style= "text-decoration:underline;"> Метод абсолютних оцінок </span>
Цей метод передбачає використання числової шкали оцінок, межі якої визначено технічними характеристиками об'єкта. Оцінка являє собою фізичну величину в певних одиницях вимірювання.

#### <span style= "text-decoration:underline;"> Метод ранжування </span>
Експерти оцінюють якість об'єктів за допомогою встановлення їх рангу (порядкового номера об'єкта, якщо всі об'єкти розташовують у порядку зростання їх якості). Чим більшу (меншу) суму рангів отримає об'єкт від усіх експертів, тим вища (нижча) його якість.

#### <span style= "text-decoration:underline;"> Метод відносних оцінок </span>
Експерт дає відносну оцінку якості об'єкта. Цей метод використовує бальну або числову шкалу відношень і може застосовуватись, наприклад, в оцінці коефіцієнтів відносної важливості цілей стратегії або відносної важливості критеріїв.

#### <span style= "text-decoration:underline;"> Метод попарних порівнянь </span>
Використовується тоді, коли експерти можуть порівняти об'єкти між собою попарно і встановити кращий об'єкт у кожній парі.
[<sup>10</sup>](https://pidru4niki.com/17190512/menedzhment/formuvannya_ekspertnih_otsinok_otsinka_uzgodzhenosti_ekspertiv)


## Підходи та способи вирішення завдання

### Методи експертного опитування

<mark>Метод експертного опитування</mark> — один з основних класів методів науково-технічного прогнозування, який ґрунтується на припущенні, що на основі думок експертів можна побудувати адекватну модель майбутнього розвитку об'єкта прогнозування.Відправною інформацією при цьому є думка спеціалістів, які займаються дослідженнями й розробками в прогнозованій галузі.


#### <span style= "text-decoration:underline;"> Метод незалежних характеристик: </span>
Дозволяє дати узагальнену оцінку одного явища, інформація про який надходить з декількох незалежних джерел (від різних людей). На першому етапі відбувається порівняння та зіставлення різних думок, на другому — вони обробляються за допомогою математико-статистичних процедур, на третьому формулюються достовірні висновки. Такий метод активно застосовується в соціальній психології для вивчення ділових та особистісних якостей індивіда. Тут кількох людей, добре знайомих з досліджуваним людиною, просять охарактеризувати його за єдиною шкалою, а потім узагальнюють незалежні оцінки в інтегральний показник.


#### <span style= "text-decoration:underline;"> Метод «Дельфі»: </span>
Спрямований на вдосконалення процесу прийняття експертних оцінок, але з такою метою, щоб загальну оцінку виводила не математика та статистика, а самі люди, орієнтуючись на думку інших, якщо треба, коректуючи його, підсилюючи свою аргументацію або відмовляючись від неї на користь найкращого, більш обґрунтованої точки зору. Подібна техніка дозволяє зменшити вплив недостатньо компетентних експертів на групову оцінку, як це спостерігається при простому анкетуванні. Воно досягається за рахунок отриманої цінної інформації від компетентних експертів.


#### <span style= "text-decoration:underline;"> Метод «мозкової атаки» («мозкового штурму»): </span>
Вважається найбільш відомим методом колективного прийняття творчих рішень. Він являє собою вільний, неструктурований процес генерування власних ідей навколо заданої теми, спонтанно запропонованих учасниками. Філософія цього методу виходить із припущення, що при звичайних прийомах обговорення виникненню новаторських ідей перешкоджають контрольні механізми свідомості, які сковують потік цих ідей під тиском звичних, стереотипних форм прийняття рішення. Гальмуючий вплив надають страх невдачі, страх виявитися смішним і т.д.


#### <span style= "text-decoration:underline;"> Метод «мозкової атаки навпаки»: </span>
Багато в чому нагадує звичайну «мозкову атаку», але при цьому дозволяється висловлювати критичні зауваження. Точніше сказати, критика спеціально заохочується, так як філософія такого методу побудована на тому, щоб всі експерти виявляли якомога більше недоліків у запропонованих ідей. Метод може дати непогані результати, якщо він виступає перед процедурою до інших методів експертизи.


#### <span style= "text-decoration:underline;"> Метод прогнозних сценаріїв: </span>
Сценарій — це ймовірнісний опис картини майбутнього, складеної на основі компетентних технічних суджень. Один прогноз включає кілька сценаріїв, в більшості випадків три: оптимістичний, песимістичний і проміжний (найбільш ймовірний, очікуваний). Складання сценарію відбувається у кілька етапів:
1) структурування та формулювання питання: збір і аналіз вихідної інформації, узгодження завдання з усіма учасниками проекту, виділення структурних характеристик проблеми;
2) визначення факторів зовнішнього впливу;
3) знаходження показників, бажано альтернативних, майбутнього стану;
4) формування і відбір узгоджуються наборів припущень за допомогою комп'ютерних програм;
5) розробка практичних рекомендацій до сценарію майбутнього і визначення можливих наслідків його реалізації.


#### <span style= "text-decoration:underline;"> Метод колективного блокнота («банку» ідей): </span>
Спосіб, заснований на поєднанні незалежного висування ідей кожним експертом з послідуючою їх колективною оцінкою.


#### <span style= "text-decoration:underline;"> Метод неспеціаліста: </span>
Метод полягає в тому, що вирішення проблеми пропонується особам, які ніколи нею не займалися, але є фахівцями в суміжних областях.[<sup>11</sup>](https://studfile.net/preview/5456986/page:6/)


## Порівняльна характеристика існуючих засобів вирішення завдання

**Google Forms** — програмне забезпечення для адміністрування опитування, що входить до складу безкоштовного веб пакету Google Docs Editors, запропонованого Google. Послуга також включає Google Docs, Google Sheets, Google Slides, Google Drawings, Google Sites і Google Keep. Google Форми доступні лише як веб додаток. Додаток дозволяє користувачам створювати та редагувати опитування в Інтернеті, співпрацюючи з іншими користувачами в режимі реального часу. Зібрану інформацію можна автоматично внести в електронну таблицю.[<sup>12</sup>](hhttps://uk.wikipedia.org/wiki/Google_%D0%A4%D0%BE%D1%80%D0%BC%D0%B8)

**SurveyMonkey** — компанія з управління досвідом, яка пропонує хмарне програмне забезпечення для аналізу брендів, аналізу ринку, досвіду роботи з продуктом, досвіду співробітників та клієнтів, розробки онлайн-опитування, а також набір платних серверних програм. Сервіс дозволяє проводити понад 10 видів опитувань і А/В тестування. Місце використання — сайти, соціальні мережі, поштова розсилка. Використовуючи базовий тариф можна задати до 10 питань, отримавши при цьому до 100 відповідей.[<sup>13</sup>](https://en.wikipedia.org/wiki/Momentive_(software_company))

**Survio** — це система онлайн-опитувань для підготовки опитування, збору та аналізу даних та обміну результатами. Безкоштовна версія дозволяє створити всього 5 анкет, але з необмеженою кількістю питань в кожній. Приблизно 100 готових шаблонів питань. Є можливість розмістити опитування на сайті, в листі, соцмережах. Персоналізація - 70+ дизайнів, можливість зміни кнопок, відео та фото. [<sup>14</sup>](https://www.survio.com/en/)

**Typeform** — онлайн-компанія, що спеціалізується на створенні онлайн-форм та онлайн-опитувань. Його основне програмне забезпечення створює динамічні форми залежно від потреб користувача. Сервіс з безкоштовним періодом тестування. Дозволяє управляти складними тестовими ланцюжками, створювати необмежену кількість питань і відповідей, додавати в анкети графіку, створювати унікальне оформлення опитувальника.[<sup>15</sup>](https://www.typeform.com/)

**Survey planet** — це програмне забезпечення на вимогу для створення опитувань і збору результатів опитувань у хмарі. Ви можете використовувати SurveyPlanet для створення надійного дослідницького проекту, збору якісних і кількісних даних, перевірки потенційних нових наймів, збору цінних відгуків клієнтів, керування запитами на запрошення та багато іншого. [<sup>16</sup>](https://docs.surveyplanet.com/#:~:text=SurveyPlanet%20is%20on%2Ddemand%20software,manage%20RSVPs%20and%20much%20more.)

**SoGoSurvey** - це хмарна платформа, яка дозволяє створювати, поширювати та аналізувати на кількох мовах запити, форми, запити, вікторини та оцінки. [<sup>17</sup>](https://en.wikipedia.org/wiki/Sogolytics)

**ОСА** — програмне забезпечення для обробки та аналізу даних соціологічних та маркетологічних досліджень, що була створена у 1989 році за підтримки Інституту соціології НАН України.[<sup>18</sup>](https://uk.wikipedia.org/wiki/%D0%9E%D0%A1%D0%90#:~:text=%D0%9E%D0%A1%D0%90%20%2D%20%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B5%20%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F%20%D0%B4%D0%BB%D1%8F%20%D0%BE%D0%B1%D1%80%D0%BE%D0%B1%D0%BA%D0%B8,%D0%BF%D1%96%D0%B4%D1%82%D1%80%D0%B8%D0%BC%D0%BA%D0%B8%20%D0%86%D0%BD%D1%81%D1%82%D0%B8%D1%82%D1%83%D1%82%D1%83%20%D1%81%D0%BE%D1%86%D1%96%D0%BE%D0%BB%D0%BE%D0%B3%D1%96%D1%97%20%D0%9D%D0%90%D0%9D%20%D0%A3%D0%BA%D1%80%D0%B0%D1%97%D0%BD%D0%B8.)

## Висновки

З порівняльної характеристики вже наявних засобів організації та управління опитування експертів видно, що найвикористованішою є система Google Forms, що цілком логічно виходячи з великої популярності компанії Google. Якщо оцінювати систему об’єктивно, то вона має достатньо простий і зручний інтерфейс, але без «наворотів» та особливого креативу, її функціоналу вистачає для закриття базових потреб в опитуваннях (надсилати опитування, планувати захід, давати студентам деякі тести та збирати інформацію простим та ефективним способом). Більший функціонал надають такі системи як Survio, Typeform, SurveyMonkey і тд. Вони створюють дійсно стильні різновидові опитування, проводять якісний аналіз результатів та мають велику варіацію збереження результатів. Проте багато функцій є платними або мають ліміти у використанні. Системи подібні до «ОСА» хоч і мають широкий різновидовий функціонал, проте є вже застарілими і не справляються з конкурентністю.

Отже, з аналізу порівняльної характеристики можна зробити висновок, що створення нової системи організації та управління опитуваннями експертів є цілком доцільно і затребовано.
Враховуючи недоліки наявних систем, ми намагатимемося створити безкоштовний проект, головними критеріями якого є:
- розширений функціонал,
- охоплення більшості потреб користувачів,
- якісні проведення опитування та аналіз результатів,
- підтримка системою української мови, адже такої можливості з наявних систем майже ніхто не надає, що обмежує багатьох користувачів у виборі системи.


## Посилання

- [Експерт](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82)
- [Експертне опитування](https://studfile.net/preview/5456986/page:6/)
- [Види експертного опитування](https://studfile.net/preview/5456986/page:6/)
- [Анкетування](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F#:~:text=%D0%90%D0%BD%D0%BA%D0%B5%D1%82%D1%83%D0%B2%D0%B0%CC%81%D0%BD%D0%BD%D1%8F%20%E2%80%94%20%D0%B2%D0%B8%D0%B4%20%D0%BE%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F%2C%20%D0%B2%20%D1%85%D0%BE%D0%B4%D1%96,%D0%B0%D1%81%D0%BF%D0%B5%D0%BA%D1%82%D0%B8%20%D1%81%D1%83%D1%81%D0%BF%D1%96%D0%BB%D1%8C%D0%BD%D0%BE%D0%B3%D0%BE%20%D1%82%D0%B0%20%D1%96%D0%BD%D0%B4%D0%B8%D0%B2%D1%96%D0%B4%D1%83%D0%B0%D0%BB%D1%8C%D0%BD%D0%BE%D0%B3%D0%BE%20%D0%B6%D0%B8%D1%82%D1%82%D1%8F.)
- [Види запитань в анкетах](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0)
- [Класифікація анкетувань](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)
- [Етапи Анкетного опитування](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)
- [Аналіз результатів опитування експертів](https://buklib.net/books/26573/)
- [Методи обробки експертної інформації](https://uk.wikipedia.org/wiki/%D0%9C%D0%B5%D1%82%D0%BE%D0%B4%D0%B8_%D0%BE%D0%B1%D1%80%D0%BE%D0%B1%D0%BA%D0%B8_%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE%D1%97_%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%97#:~:text=%D0%9C%C3%A9%D1%82%D0%BE%D0%B4%D0%B8%20%D0%BE%D0%B1%D1%80%C3%B3%D0%B1%D0%BA%D0%B8%20%D0%B5%D0%BA%D1%81%D0%BF%C3%A9%D1%80%D1%82%D0%BD%D0%BE%D1%97%20%D1%96%D0%BD%D1%84%D0%BE%D1%80%D0%BC%C3%A1%D1%86%D1%96%D1%97%20%E2%80%94%20%D1%81%D1%83%D0%BA%D1%83%D0%BF%D0%BD%D1%96%D1%81%D1%82%D1%8C,%D1%80%D0%B5%D0%B7%D1%83%D0%BB%D1%8C%D1%82%D0%B0%D1%82%D1%96%D0%B2%20%D0%B7%D0%B3%D1%96%D0%B4%D0%BD%D0%BE%20%D0%BC%D0%B5%D1%82%D0%BE%D0%B4%D1%83%20%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8%D1%85%20%D0%BE%D1%86%D1%96%D0%BD%D0%BE%D0%BA.)
- [Оцінка ступеня узгодженості думок експертів](https://pidru4niki.com/17190512/menedzhment/formuvannya_ekspertnih_otsinok_otsinka_uzgodzhenosti_ekspertiv)
- [Методи експертного опитування](https://studfile.net/preview/5456986/page:6/)
- [Google Forms](https://uk.wikipedia.org/wiki/Google_%D0%A4%D0%BE%D1%80%D0%BC%D0%B8)
- [SurveyMonkey](https://en.wikipedia.org/wiki/Momentive_(software_company))
- [Survio](https://www.survio.com/en/)
- [Typeform](http://Typeform)
- [Survey planet](https://docs.surveyplanet.com/#:~:text=SurveyPlanet%20is%20on%2Ddemand%20software,manage%20RSVPs%20and%20much%20more.)
- [SoGoSurvey](https://en.wikipedia.org/wiki/Sogolytics)
- [Система ОСА](https://uk.wikipedia.org/wiki/%D0%9E%D0%A1%D0%90#:~:text=%D0%9E%D0%A1%D0%90%20%2D%20%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B5%20%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F%20%D0%B4%D0%BB%D1%8F%20%D0%BE%D0%B1%D1%80%D0%BE%D0%B1%D0%BA%D0%B8,%D0%BF%D1%96%D0%B4%D1%82%D1%80%D0%B8%D0%BC%D0%BA%D0%B8%20%D0%86%D0%BD%D1%81%D1%82%D0%B8%D1%82%D1%83%D1%82%D1%83%20%D1%81%D0%BE%D1%86%D1%96%D0%BE%D0%BB%D0%BE%D0%B3%D1%96%D1%97%20%D0%9D%D0%90%D0%9D%20%D0%A3%D0%BA%D1%80%D0%B0%D1%97%D0%BD%D0%B8.)
