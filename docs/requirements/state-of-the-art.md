# Аналіз предметної області

## Вступ

У даній роботі ми докладно проаналізуємо предметну область створення системи організації та управління опитуваннями експертів, розкриємо термінологію, яка використовується в цій темі, та оглянемо різні підходи до розв'язання цих завдань. Також проведемо порівняльний аналіз існуючих засобів вирішення цих завдань, заздалегідь визначивши деталі нашої системи та додавши її до загального порівняння. Після узагальнення отриманих даних, зробимо висновок що необхідно врахувати при створенні ефективної системи управління експертними опитуваннями.

## Основні визначення 

**Експерт** _(від лат. expertus — досвідчений)_ — висококваліфікований спеціаліст, який має вищу освіту, відповідну кваліфікацію і професійні знання з питань, що досліджуються, виконує службові обов'язки, пов'язані з провадженням діяльності у відповідній галузі, безпосередньо проводить експертизу та несе персональну відповідальність за достовірність і повноту аналізу, обґрунтованість висновків відповідно до завдання на проведення експертизи.[[1]](#link1)

#### Експертний потенціал

Основні показники екпертного потенціалу: [[1]](#link1)

- Високий рівень інтелекту
- Значний досвід роботи
- Визнання колег
- Активна наукова діяльність
- Існування публікацій у престижних виданнях
- Престижна освіта
- Високий особистий статус

#### Оцінювання

**Оцінювання** _(англ. assessment)_ - це процес, який може бути несистемним, зі збору інформації, її аналізу та формування суджень на його основі. [[2]](#link2)

#### Експертне оцінювання

**Експертне оцінювання** _(лат. expertus - досвідчений, оцінювання - експертиза)_ - особливий різновид методу опитування, де вимоги, які застосовуються в масових опитуваннях, неприйнятні. В процесі масового опитування джерелом соціологічної інформації, яка дає оцінку тим чи іншим сторонам об'єкта дослідження, виступають і представники цього ж об'єкта. При експертному опитуванні ситуація інша. Експерти майже ніколи не виступають представниками об'єкта дослідження.[[3]](#link3)

### Види експертного опитування

**1**. **За ступенем взаємодії експертів**

 **_Індивідуальний_:**

Опитування експертів проводиться окремо, експерти не знають про позиції інших фахівців і можуть навіть не знати, що інші фахівці теж опитуються.

**_Індивідуально-колективний_:**

Спочатку кожен експерт дає окрему оцінку досліджуваного явища, після чого проводиться оцінка думок експертів і кожному експерту повідомляють усереднену оцінку висловлених думок. Далі експертам знову пропонують оцінити досліджуваний об'єкт з урахуванням усередненої оцінки. Експерти можуть переглянути початкову оцінку чи обґрунтувати свою точку зору, відмінну від загальної думки. Ця процедура повторюється до тих пір, доки оцінки не зблизяться на стільки, що середня з них може вважатися достатньо надійною.

**_Груповий_:**

Відкрите і всебічне обговорення проблеми кількома фахівцями і вироблення колективної позиції.

**2**. **За ступенем відкритості**

 **_Очний_:**

Це особиста зустріч та бесіда з експертами. Недоліком очного опитування є великі затрати праці та часу як з боку дослідника, так і експертів. Необхідність тривалої участі в експертизі зазвичай викликає невдоволення з боку експертів. Крім того, при очному опитуванні можуть виникати небажані спотворення інформації внаслідок психологічного впливу дослідника на експерта.
 
**_Заочний_:**

Відбувається розсилка анкет експертам поштою. Його переваги – простота та дешевизна. Однак надійність отриманих даних може бути нижче, ніж при очному опитуванні, оскільки деякі питання експерт може неправильно витлумачити, а деякі взагалі не дати відповіді. [[4]](#link4)
### Анкета

Анкета - це структурно організований набір запитань, які логічно пов'язані з основною метою дослідження, а опитування респондентів є методом отримання інформації. 

Анкетування, у свою чергу, є видом опитування, де використовується друкована чи електронна анкета як комунікаційний засіб між дослідником та респондентом, і є оперативним методом збирання первинної інформації про субʼєктивні та обʼєктивні аспекти суспільного та індивідуального життя.[[5]](#link4)

**Побудова анкети повинна складатися з чотирьох частин:**

1. **_Вступна_**: у першій частині анкети пояснюється мета дослідження, гарантується анонімність відповідей, дається інструкція щодо заповнення, підкреслюються важливість та цінність відповідей респондента.

2. **_Демографічна_**: в цій частині фіксуються вікові, статеві, етнічні, соціально-статусні, професійні, освітні, сімейно-шлюбні, соціально-поселенські та інші ознаки респондента.

3. **_Основна_**: складається з набору запитань, відповіді на які передбачають виконання завдань дослідження. Ця частина анкети за змістом найбільш вагома та складна. Запитання повинні враховувати психологічні особливості респондентів. Запитання складають блоками, у чіткій логічній послідовності. Головна мета запитань анкети полягає в тому, щоб зацікавити респондента, включити його поступово в процес співпраці з анкетою.

4. **_Завершальна_**: остання частина анкети передбачає подяку респондентам та, можливим є, побажання на майбутнє.[[6]](#link6)

### Види анкетування

1. **_За повнотою охоплення:_**

- суцільне (передбачає опитування всієї сукупності досліджуваних осіб)
- вибіркове (опитується лише вибіркова частина сукупності респондентів)

2. **_За способом спілкування дослідника з респондентами:_**

- особисте (передбачає безпосередній контакт дослідника з респондентом. Цей спосіб має дві значні переваги, по-перше, гарантує повернення анкет і, по-друге, дозволяє контролювати правильність їх заповнення)
- заочне (респонденти відповідають на запитання анкети при відсутності дослідника)

3. **_За кількістю респондентів:_**

- групове (передбачає опитування одночасно декількох людей)
- масове (опитування значної кількості респондентів)
- індивідуальне (опитування проводиться по черзі)

4. **_За способом передачі анкет респондентам:_**

- поштове (анкети розсилаються респондентам і повертаються досліднику поштою
- роздаточне (передбачає особисте вручення анкети респонденту)

5. **_За відкритістю респондентів:_**

- легальне (зазначається особа респондента)
- анонімне (опитування проводиться інкогніто) [[7]](#link7)

**Оформлення:**

Зовнішній вигляд анкети має значення для респондента, тому важливо, щоб анкета була якісно виконана з поліграфічної точки зору. Використання сірого паперу та невиразного шрифту може відштовхнути респондента, а наявність граматичних або стилістичних помилок може спричинити іронію та зневагу до заповнення анкети.

Для поліпшення зовнішнього вигляду анкети варто використовувати абзаци, курсиви, інтервали та відступи між запитаннями та варіантами відповідей. Тексти запитань та варіантів відповідей повинні мати різний шрифт - жирний для текстів запитань та звичайний для текстів відповідей.

Ілюстративні матеріали та вказівні стрілки також можуть допомогти зняти втому та пояснити зміст запитання, а нумерація запитань та варіантів відповідей повинна бути в єдиній цифровій системі, а не навпаки. Також важливо додавати інструктивні вказівки та орієнтири для кращого зрозуміння респондентом.[[8]](#link8)

**Класифікація запитань в анкетах** 

1. _За змістом_:

- особистісні _(стать, вік, професія, освіта і тд)_;
- про факти свідомості _(думки, враження, судження, мотиви і тд)_;
- про факти поведінки _(результати діяльності, вчинки, дії і тд)_.

2. За формою відповідей:

- закриті _(містять повний набір можливих варіантів відповіді)_;
- дихотомічні _(відповіді так/ні)_;
- поліваріативні _(є декілька варіантів відповіді)_;
- шкальні _(наприклад, повністю згоден/згоден/частково згоден/не згоден)_;
- табличні;
- напівзакриті _(містять певні варіанти відповіді, але можна також внести власну)_;
- відкриті _(передбачають самостійну та розгорнуту відповідь респондентів)_.

3. За функціями:

- інформаційні _(основні)_;
- фільтри _(використовують у випадку, якщо потрібно зібрати інформацію не від усіх респондентів, а від певної категорії)_;
- контрольні _(дають можливість уточнити правильність відповіді респондента)_.

4. За сформованістю запитання:

- прямі _(спрямовані на безпосереднє та відкрите отримання інформації від респондентів)_;
- непрямі _(пов'язані з використанням якоїсь уявної ситуації, яка дозволить приховано дізнатись певну інформацію)_;[[9]](#link9)
### Опитування. Методи опитування

**Опитування** - метод збору інформації про досліджуваний об'єкт під час безпосереднього чи опосередкованого спілкування інтерв'ювера з респондентом шляхом реєстрації відповіді респондентів на сформульовані питання, які випливають з цілей і завдань дослідження. [[10]](#link10)

**Експертне опитування** - різновид соціологічного опитування, в ході якого респондентами виступає особливий тип людей - експерти. Особливістю експертного опитування полягає в тому, що воно передбачає участь компетентних осіб в аналізі і рішенні проблем дослідження, експерти виступає активним учасником дослідження. [[11]](#link11)

Від інших форм соціологічного опитування експертний метод відрізняють кілька дуже важливих рис:

- кількість опитуваних _(їх завжди менше, ніж при анкетуванні і навіть інтерв'ю)_;
- якості опитуваних _(рівень кваліфікації і знання спеціальної області експертів набагато вище, ніж у звичайних респондентів)_;
- тип і обсяг інформації _(експертне опитування проводиться для отримання знань, яких немає в дослідника; на відміну від повсякденних знань, які відомі соціологу зі свого досвіду, одержувані від експертів знання відносяться до спеціальних наукових знань)_;
- типовість даних _(в масовому опитуванні соціолога цікавить типовість, повторюваність відомостей, а в експертному опитуванні - унікальність технічних чи гуманітарних знань експерта, їх глибина)_;
- програмна функція _(первинну інформацію, що отримується в анкетуванні або інтерв'ю, соціолог використовує для перевірки наукових гіпотез)_.

### Терміни, що пов'язані з обробкою результатів опитування
Під час оцінювання досліджуваного об'єкта, експерти зазвичай мають різні погляди на проблему, яку вони досліджують. Тому необхідно провести кількісну оцінку ступеня узгодженості їх думок, щоб інтерпретувати причини розбіжностей. Це допомагає зрозуміти, чому експерти мають різні точки зору.

**Методи експертних оцінок** – це спосіб прогнозування та оцінки майбутніх результатів дій на основі прогнозів фахівців. Вони відіграють важливу роль в різних дослідженнях, особливо у проведенні стратегічного і функціонально-вартісного аналізу.[[12]](#link12)

**Обробка первинної інформації проходить в кілька етапів:**

1. Визначення масиву документів для обробки, вибір методів контролю та даних на репрезентативність і усунення помилок, розробку основних напрямків аналізу отриманих в ході обробки даних, визначення порядку і методів обробки даних,.
2. Вибір пакетів програм статистичної обробки матеріалів дослідження _(іноді треба розроблювати нове програмне забезпечення)_.
3. При обробці даних анкетування відкриті питання анкет "закривають" - систематизують і кодують, класифікують за певними ознаками. Якщо опитування було в письмовій формі, анкети перевіряють на відповідність цим трьом критеріям: повнота заповнення, надійність _(визначається відхилення від репрезентативної вибірки)_, технологічність _(зручність обробки)_.
4. Проводиться обробка інформації статистичними методами, які дозволяють визначити ступінь впливу різних чинників на розвиток соціальних процесів, але це можливо тільки при кількісному вимірі соціальних фактів, які досить часто не мають нічких кількісних характеристик і еталонів вимірювання. Це зазвичай думки та судження. Тому обробку доводиться робити на основі гіпотез дослідження, використовуючи процедуру **квантификации** - додання якісними ознаками кількісної визначеності.[[13]](#link13)

### Обробка результатів опитування

Обробки результатів опитування складається з узгодженості думок в експертній групі та об'єктивізації експертних думок. Заключний етап дослідження складаєтья з аналізу та інтерпретації даних, отримання обґрунтованих узагальнень, рекомендацій та висновків.

**Узгодженість думок в експертній групі**

Оцінкою відносної важливості напрямків (факторів, параметрів) не обмежується обробка даних опитувальних анкет. Не менш важливі питання для наукового обгрунтування прогнозу має оцінка показника ступеня узгодженості думок експертів за допомогою системи показників. [[14]](#link14)

**Об'єктивізація експертних думок**

**Об‘єктива́ція** _(англ. objectification, від лат. objectivus — предметний)_ — уречевлення, опредметнення, перетворення живого на об'єкт. [[15]](#link15)
## Підходи та способи вирішення завдання

### Методи експертних опитувань[[21]](#link21)

- метод незалежних характеристик;
- збір думок;
- метод Дельфі;
- метод Патерн;
- мозковий штурм;

**Метод незалежних характеристик** — це метод, що дозволяє зробити загальну оцінку явища, інформація про яке надходить з різних джерел, що не пов'язані між собою (від різних людей, наприклад). Цей метод включає кілька етапів. Спочатку проводиться порівняння та зіставлення різних думок. На другому етапі ці думки обробляються за допомогою математичних та статистичних процедур. На третьому етапі формулюються достовірні висновки на основі цих оброблених даних. Цей метод широко використовується в соціальній психології для вивчення ділових та особистісних якостей індивіда. Наприклад, у дослідженні можуть брати участь кілька людей, які добре знайомі з об'єктом дослідження, і просять їх охарактеризувати його за єдиною шкалою. Потім незалежні оцінки узагальнюються в інтегральний показник, який дає можливість зробити узагальнену оцінку досліджуваної людини.

**Збір думок** — це форма експертного опитування, яка полягає у надсиланні спеціально підготовлених опитувальних листів експертам, які повинні висловити свою думку щодо поставлених питань. При складанні запитальника використовується від 50 до 90% відкритих питань. Збір думок є схожим на вільне інтерв'ю, але відрізняється від нього лише письмовою формою опитування. Цей метод дає можливість залучити більшу кількість експертів, але пов'язаний з організаційними труднощами, які пов'язані з низьким рівнем повернення заповнених анкет.

**Метод Дельфі** — це метод, який допомагає покращити процес експертної оцінки, дозволяючи людям з відповідним досвідом залучатися до процесу прийняття рішень. Замість того, щоб математика та статистика вирішували загальну оцінку, люди можуть користуватися думкою інших, коригуючи її за потреби, підсилюючи свої аргументи або відмовляючись від них на користь більш обґрунтованої точки зору. Такий підхід дозволяє зменшити вплив некомпетентних експертів на групову оцінку, що може спостерігатися при простому анкетуванні. Отримання цінної інформації від компетентних експертів є ключовим аспектом цього методу.  

**Метод Патерн** - це метод опитування експертів, що базується на побудові ієрархічної структури та прийнятті рішень щодо поставлених цілей після відкритого обговорення. Цей метод включає кілька етапів.

1. Cтавиться основна проблема, яка потребує рішення, і вона ділиться на низку вторинних проблем різного порядку, які в свою чергу діляться на більш специфічні завдання. Цей процес триває до того часу, поки не будуть отримані прості елементи, які можуть бути оцінені експертами. Цей процес призводить до створення ієрархічної структури основних, вторинних проблем та завдань, яка називається деревом цілей.
2. Eксперти визначають коефіцієнти вагомості (або значимості) кожного завдання щодо досягнення основної мети. При цьому експерти приймають рішення після відкритого обговорення в експертній групі.
3. Використовується комп'ютерна обробка даних та їх аналіз. Один з переваг методу Патерн порівняно з методом Дельфі полягає у спрощенні процедури експертного опитування. Однак, разом з перевагами, метод має деякі недоліки, такі як відсутність обґрунтування оптимального числа членів експертної групи та методики відбору компетентних фахівців до експертної групи; обробка результатів опитування без урахування відмінностей в якості окремих експертів; відсутність бар'єрів для прояву конформізму експертів.

**Мозковий штурм** — це метод колективного прийняття творчих рішень, що вважається найбільш відомим. Цей метод полягає в тому, що учасники вільно та неструктуровано генерують свої ідеї навколо заданої теми. Це спонтанно запропоновані ідеї, які генеруються учасниками без будь-яких обмежень або вимог щодо їх реалізації. Філософія цього методу базується на припущенні, що звичайні методи обговорення перешкоджають виникненню новаторських ідей через контрольні механізми свідомості, які сковують потік ідей під тиском звичних, стереотипних форм прийняття рішень. Такі гальмуючі впливи можуть включати страх невдачі, страх виглядати смішним тощо.

## Порівняльна характеристика існуючих засобів вирішення завдання

### Google Forms

Google Forms — програмне забезпечення для адміністрування опитування, що входить до складу безкоштовного вебпакету Google Docs Editors, пропонованого Google. Додаток дозволяє користувачам створювати та редагувати опитування в Інтернеті, співпрацюючи з іншими користувачами в режимі реального часу. Зібрану інформацію можна автоматично внести в електронну таблицю.[[16]](#link16)

### SurveyMonkey

SurveyMonkey — онлайн-сервіс для створення опитувань та анкет, який дозволяє користувачам створювати, розсилати та аналізувати результати опитувань. Сервіс має різні шаблони для опитувань, а також інструменти для аналізу результатів.[[17]](#link17)

### Survio

Survio — онлайн-сервіс для створення анкет та опитувань, який надає можливість зібрати відповіді в режимі реального часу та аналізувати їх. Survio має широкі можливості налаштування опитувань, таких як вибір типу питань, розкладки та кольорів анкет, а також вбудовані функції аналізу результатів опитувань, які дозволяють легко візуалізувати та порівнювати дані. Крім того, Survio надає можливість зберігати результати опитувань в різних форматах, включаючи Excel, CSV та PDF. Survio можна використовувати для збирання даних з метою дослідження ринку, вивчення думок клієнтів, проведення опитувань з питань задоволення роботою, збору даних для академічних досліджень та багатьох інших цілей.[[18]](#link18)

### SurveyJS

SurveyJS — бібліотека для створення опитувань та анкет з відкритим вихідним кодом. Вона надає розробникам можливість створювати опитування та анкети з використанням HTML, CSS та JavaScript. Бібліотека підтримує різноманітні типи питань, включаючи одноразовий вибір, багаторазовий вибір, шкали оцінювання, текстові поля та інші. Крім того, SurveyJS дозволяє налаштовувати вигляд опитувань та анкет з використанням різних тем і стилів. Результати опитувань можуть бути збережені в різних форматах, включаючи JSON, CSV та Excel.[[19]](#link19)

### Система “ОСА”

Система “ОСА” — програмний продукт, який надає зручний та функціональний інтерфейс для створення, проведення та аналізу опитувань експертів в різних предметних областях. Система дозволяє гнучко налаштовувати структуру опитувань, обробляти та аналізувати результати опитувань, а також забезпечує можливість зручного зберігання та експорту даних. Система "ОСА" може бути використана в різних сферах, таких як наука, бізнес, державне управління тощо, де необхідно отримувати якісну та обґрунтовану інформацію від експертів. Система була створена у 1989 році за підтримки Інституту соціології НАН України.[[20]](#link20)

| Критерії | Google Forms | SurveyMonkey | Survio | SurveyJS | Система “ОСА” | Наш проект |
| :---------------------------------------------------: | :----------------------------------------------------------------------------------------------------------------------: | :------------------------------------------------------------------------------------: | :------------------------------------------------------------------------------------------------------------------------------------------------------------------------------------------------: | :-----------------------------------------------------------------------------------------------------------------------------------------------------------------------------------: | :----------------------------------------------------------------------------------------------: | :-------------------------------------------------------------------------------: |
| Мова інтерфейсу | UKR/ENG/RUS | ENG/RUS | ENG/RUS | ENG | UA/RUS | UA/ENG |
| Можливість використання без попередньої реєстрації | ✓ | ✗ | ✗ | ✓ | ✓ | ✓ |
| Види опитування |Варіанти відповідей, прапорці, лінійна шкала, відкрита відповідь, вибір зі списку, таблиця з варіантами відповідей| Варіанти відповідей, прапорці, вибір зі списку, рейтингова оцінка, таблиця з варіантами відповідей | Варіанти відповідей, прапорці, розподільча шкала, відкрита відповідь, таблиця з варіантами відповідей | Варіанти відповідей, спадний список, прапорці, таблиця з варіантами відповідей; вставка коду | Варіанти відповідей, прапорці, відкрита відповідь | 6 Різні типи питань, готові шаблони,вставлення фото, відео, ссилок і файлів
| Результати опитування | Загальні результати, відповіді окремих респондентів, діаграми результатів, можливість перенесення результатів в Google Tables | Загальні результати, відповіді окремих респондентів, діаграми, фільтрація, завантаження результатів в різних форматах | Загальні результати, відповіді окремих респондентів, діаграми результатів, фільтри | Загальні результати, відповіді окремих респондентів, діаграми, експортування відповідей в різні формати | Загальні результати, відповіді окремих респондентів, діаграми, багатовимірний статистичний аналіз даних, побудова кореляційної матриці | 6 Загальні результати; відповіді окремих респондентів; детальні результати по кожному питанню окремо; підсумковий список учасників 
| Наявність шаблонів | ✓ | ✓ (обмежена кількість) | ✓ | ✗ | ✗ | ✓ |
| Можливість поширити опитування через соц. мережі | ✓ | ✓ | ✓ | ✗ | ✗ | ✓ |
| Ліміт на кількість безкоштовних відповідей | ✗ | 40 на місяць | 100 на місяць | ✗ | ✗ | ✗ |
| Наявність всього функціоналу безкоштовно | ✓ | ✗ | ✗ | ✗ | ✓ | ✓ |
| Наявність зворотнього зв'язку | ✓ | ✓ (платна функція) | ✓ | ✓ | ✗ | ✓ |
| Рік створення проєкту | 2008 | 1999 | 2012 | 2015 | 2004 | 2023 |
| Розташування серверів | USA/EU | USA | CH | USA | RU | UA |
| Вартість користування | Безкоштовно | Безкоштовно, є платна версія | Безкоштовно, є платна версія | Безкоштовно, є платна версія | Безкоштовно | Безкоштовно |
| Переваги платної версії | ✗ | Збільшення кількості респондентів, видів запитань, готових шаблонів, форматів для завантаження або імпортування результатів; індивідуальний зворотний зв’язок; хмарне збереження даних | Безліміт на кількість створення опитувань та питань в них; збільшення кількості респондентів, форматів експорту даних; багатомовні опитування; завантаження файлів; розширене розгалуження та рандомізація блоків | Створення опитувань без коду за допомогою перетягування; збільшення кількості готових шаблонів; інтеграція React, Angular, jQuery, Knockout; збільшення кількості типів запитань | ✗ | ✗ |
| Вартість платної версії | Безкоштовно | €39 / €38 / €99 на місяць | €15 / €25 / €58 на місяць | €499 / €899 | Безкоштовно | Безкоштовно |
| Реалізація методів експертних опитувань | Дельфі | Дельфі, мозковий штурм | Дельфі | Дельфі | Делфі | Делфі |

## Висновки

Використання систем опитування експертів є значущим інструментом для прийняття рішень в різних галузях, таких як бізнес, наука, технології та соціальні сфери. Ці системи дають змогу експертам з різних областей знань здійснювати об'єктивну оцінку можливостей, ризиків та перспектив стосовно певних проблем або проектів.

За порівняльною характеристикою наявних засобів організації та управління опитуваннями експертів, можна зробити висновок, що найпоширенішою системою є Google Forms. Вона є найпоширенішою завдяки своїй надійності, популярності компанії, чудовій підтримці, інтуїтивному інтерфейсу та можливітю безкоштовного використання. Однак, вона має обмежені можливості функціоналу. Система ОСА має широкий функціонал, але є застарілою. Survio, SurveyMonkey та інші мають більший функціонал та можливості, проте потребують платні пакети. Отже, створення нової системи організації та опитування експертів, яка буде безкоштовною та матиме зручний та інтуїтивний інтерфейс та розширені функціональні можливості, є доцільним та потрібним.


## Посилання


<a name="link1"></a>[1]<https://uk.m.wikipedia.org/wiki/Експерт><br>
<a name="link2"></a>[2]<https://uk.wikipedia.org/wiki/Оцінка><br>
<a name="link3"></a>[3]<https://pidru4niki.com/12590605/sotsiologiya/ekspertne_otsinyuvannya><br>
<a name="link4"></a>[4]<https://studfile.net/preview/5456986/page:6/><br>
<a name="link5"></a>[5]<https://vue.gov.ua/Анкетування><br>
<a name="link6"></a>[6]<https://uk.m.wikipedia.org/wiki/Анкета><br>
<a name="link7"></a>[7]<https://uk.wikipedia.org/wiki/Анкетування><br>
<a name="link8"></a>[8]<https://www.wiki-data.uk-ua.nina.az/Анкета.html><br>
<a name="link9"></a>[9]<https://uk.wikipedia.org/wiki/Анкета><br>
<a name="link10"></a>[10]<https://readbookz.net/book/195/7419.html><br>
<a name="link11"></a>[11]<http://socio.125mb.com/metodologiya-ekspertnogo-oprosa-17664.html><br>
<a name="link12"></a>[12]<https://pidru4niki.com/19650323/ekonomika/metodi_ekspertnih_otsinok><br>
<a name="link13"></a>[13]<https://stud.com.ua/81583/ekonomika/obrobka_analiz_rezultativ_doslidzhennya><br>
<a name="link14"></a>[14]<https://buklib.net/books/32686/><br>
<a name="link15"></a>[15]<https://uk.wikipedia.org/wiki/Об'єктивація><br>
<a name="link16"></a>[16] <https://uk.wikipedia.org/wiki/Google_Форми><br>
<a name="link17"></a>[17] <https://ru.surveymonkey.com><br>
<a name="link18"></a>[18] <https://www.survio.com><br>
<a name="link19"></a>[19] <https://surveyjs.io><br>
<a name="link20"></a>[20] <https://oca.com.ua><br>
<a name="link21"></a>[21] <https://studfile.net/preview/5456986/page:6/><br>
